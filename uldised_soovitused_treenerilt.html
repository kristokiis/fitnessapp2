<section id="uldised_soovitused_treenerilt" class="centered frame">
				<section class="me title">
					<img src="i/icon_toit.png" alt=""/>
					<h3>Soovitused toidulisanditeks</h3>
					<div class="clear"></div>
				</section>
				
				<section class="toscroll">
				
					
					<section class="text_item f3bg" >
						<div class="text_wrap">
							
								<p>Toitumisplaan on koostatud nii, et see kataks ära inimese päevase energiavajaduse ja kehakaalu tõusuks peab tekkima ka energia ülejääk, vastasel juhul kehakaalutõusu toimuma ei saa hakata.</p> 

								<p>Normaalne kaalutõusu tempo on ca 1 - 1,5 kilo kuus mitte rohkem, vastasel juhul korjad ka üleliigset rasva peale. Kuna inimesed on erinevad ja ka nende energiakulutus päevade lõikes on erinev, siis oluline on õppida tundma oma organismi ja ka seda kui palju energiat sa päeva jooksul kulutad. Vastavalt neile muutustele tuleb muuta ka vajadusel päevaseid toidukoguseid, st. kui kulutad tavapärasest rohkem energiat võivad olla ka toidukogused suuremad ja vastupidi, kui on olude sunnil päevi, kus liikumine on minimaalne, siis ka söödud toidukogus võib olla väiksem, kuid kehakaalu kasvuks peab see ületama kulutatud energia hulka.</p> 

								<p>Iga päev ei pea sööma ühtemoodi, selle jaoks paningi erinevad variandid kavva, millega saad kombineerida ja loomulikult on olemas palju toiduaineid, millega saab ka
									olemasolevaid toidukordi kompenseerida – lihtsalt tuleb teada mida millega asendada, st.
									omakorda seda, et me ei saa lihtsalt näiteks valku toidust kõrvale jätta ja süüa sellevõrra
									rohkem süsivesikuid, asendatav toiduaine peab ikkagi andma samu toitaineid, millega me
									soovime seda asendada.
									Toit omakorda ei pea olema maitsetu, st. kasuta julgesti maitseaineid ja fantaasiat, oluline
									on lihtsalt õigete toiduainete valik. Tihti kipub toitumine minema liiga üksluiseks ja selle
									üks põhjuseid on see, et toitu valmistatakse pidevalt ühtmoodi (seega kombineeri nii ahjus
									küpsetamist, praadimist, hautamist ja keetmist – kõik need variandid annavad toidule
									teistsuguse maitse, isegi kui kasutatakse samu maitseaineid ja toorainet.)
									Toidu pead ise karbiga kaasa võtma, vastasel juhul ei tule sul asjast midagi välja, sest
									toitlustusasutustes pole võimalik nii süüa – eriti siis kui on vaja süüa mitu korda päeva
									jooksul, muudab toidu kaasasolek asja järgmise palju lihtsamaks ja samas ka odavamaks.
									Kaalu ennast pidevalt nii hommikul peale wc-s käiku kui õhtul peale viimast toidukorda,
									hea oleks kui kodus kaal oleks ja märgi päevade lõikes üles, et saaks vaadata kuidas kaal
									reageerib toitumisele. Oluline on vaadata nädala keskmise kaalu numbreid, igapäevaselt
									võivad numbrid kõikuda nii üles kui alla, see sõltub tavaliselt mitmetest teguritest, kuid
									suurem kehakaalumuutus valdavalt on tingitud vedelikubilansi muutusest kehas.
									Trennivabal päeval jääb ära trennijärgne toidukord ja trenniaegne Amino Rush. Muus osas
									on toitumine sama. St. alustad hommikusöögist.</p>
								
								<p>Kellaajad kujundad vastavalt oma päevaplaanile, kuid jälgi et sööksid keskeltläbi iga kolme
									- nelja tunni tagant.
									Põhiline millega mängid on süsivesikud (riis, pasta, tatar, kartul, puder jne.) ja rasv (erinevad
									piima ja lihatooted samuti munad ja õlid), valgu kogus hoiad suht standartsena. Vastavalt
									siis sellele, mida soovid kaaluga teha.
									Selline toitumine, et lihasmassi lisada, peab olema järjepidev ja see hakkab vilja kandama
									siis, kui järgid järjepidevalt, et toidukorrad söönuks saaksid. Olukorda, kus mul ei
									olnud aega süüa või toitu ei viitsinud kaasa teha, tekkida ei tohi, kui eesmärk on parim
									lõpptulemus. Küsimus lõpptulemust silmas pidades ei olegi niivõrd gramm – grammilt kava
									järgimine toidu kogustes, vaid see, et igapäevaselt ikkagi 4-5 toidukorda sööksid ja mitte
									vähem kui etteantud kogused.</p>

						</div>
					</section>
					
					
					<img src="i/lounasook.jpg" alt="" class="alignleft"/>
					
					<div class="clear"></div>
				</section>
			
			</section> <!-- lisandid -->